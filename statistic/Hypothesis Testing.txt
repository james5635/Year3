លំហាត់អនុវត្ត

១.សហគ្រាសមួយបានផលិតនូវលោហៈមួយប្រភេទសម្រាប់ការតំឡើងឧបករណ៍អេឡិចត្រូនិច។ លោហៈ
ទាំងនេះត្រូវមានប្រវែងជាមធ្យមស្មើ 70mm លោហៈនេះត្រូវបានផលិតដោយម៉ាស៊ីនមួយដោយមានគំលាត
គំរូស្មើ 3mm។ គេជ្រើសរើសយកគំរូចៃដន្យមួយដែលមានចំនួន 25 លោហៈដែលផលិតដោយម៉ាស៊ីន។ គេ
សង្កេតឃើញមានប្រវែងជាមធ្យមស្មើ 69mm។ តើគេត្រូវវិនិច្ឆ័យយ៉ាងដូចម្តេចចំពោះម៉ាស៊ីននេះ?
២.ក្រុមហ៊ុនផលិតស្រាបៀមួយប្រើម៉ាស៊ីនស្វ័យប្រវត្តិច្រកស្រាទៅក្នុងដបចំណុះ 800ml។ ដើម្បីដឹងថាម៉ាស៊ីន ច្រកស្រាត្រឹមត្រូវ ឬមិនត្រឹមត្រូវនោះ គេជ្រើសរើសយកស្រាបៀចំនួន 100ដបដោយចៃដន្យ។ ក្រោយការ អង្កេតគេទទួលបានចំណុះជាមធ្យមស្មើ 790ml និងមានគំលាតគំរូស្មើ 40ml។
តើក្រុមហ៊ុនវិនិច្ឆ័យយ៉ាងដូចម្តេចចំពោះម៉ាស៊ីនស្វ័យប្រវត្តិនេះ ក្នុងកម្រិតចម្រៀង 5%។ 
៣.គេម៉ៅត្រីចិញ្ចឹមក្នុងស្រះមួយដែលម្ចាស់ស្រះបានអះអាងថាត្រីមួយក្បាលមានទម្ងន់ជាមធ្យម 1200g។ អ្នក ទិញបានអះអាងថាមានទម្ងន់ស្រាលជាង។ ដើម្បីសម្រេចចិត្ត អ្នកទិញបានចាប់ត្រីចំនួន 36ក្បាលដោយ ចៃដន្យ ឃើញថាមានទម្ងន់ជាមធ្យម 1182g និងមានគំលាតគំរូ 60g។ តើអ្នកទិញវិនិច្ឆ័យយ៉ាងណាចំពោះត្រីក្នុងស្រះនេះ ក្នុងកម្រិតលម្អៀង 2%?
៤.រដ្ឋករទឹកមានអាងស្តុកទឹកសម្រាប់ផ្គត់ផ្គង់ទីក្រុងមួយ ដែលអាចប្រើប្រាស់បានគ្រប់គ្រាន់កាលណាគ្រួសារ ដែលរស់នៅក្នុងតំបន់នោះមានសមាជិកជាមធ្យម 6 នាក់។ ដោយបារម្មណ៍ខ្លាចខ្វះទឹកប្រើប្រាស់។ គេជ្រើស រើសពលរដ្ឋចំនួន 20 គ្រួសារដែលរស់នៅក្នុងតំបន់នោះដោយចៃដន្យ។ ក្រោយអង្កេតគេទទួលបានជាមធ្យម 6.05 នាក់ក្នុងមួយគ្រួសារ និងមានគំលាតគំរូស្មើ 0.2នាក់។ តើគេវិនិច្ឆ័យយ៉ាងណា ក្នុងកម្រិតលម្អៀង 5%? 
៥.ក្រុមហ៊ុនសាប៊ូមួយប្រើម៉ាស៊ីនស្វ័យប្រវត្តិច្រកសាប៊ូកក់សក់ទៅក្នុងដបដោយចង់បានចំណុះ 60cl។ អ្នក ទទួលខុសត្រូវរបស់ក្រុមហ៊ុនចង់ដឹងថាម៉ាស៊ីនច្រកត្រឹមត្រូវដែរ ឬទេ? គេជ្រើសរើសយកសាប៊ូដែលច្រករួច ហើយចំនួន 8ដបដោយចៃដន្យ រកឃើញថាមានចំណុះសាប៊ូដូចខាងក្រោម៖
64 57 65 59 66 58 68 67

តើគេវិនិច្ឆ័យយ៉ាងណាចំពោះម៉ាស៊ីនផលិតនេះដោយយកកម្រិតលម្អៀងស្មើ 10%? 
៦.ឧបករណ៍អេឡិចត្រូនិចត្រូវបានតំឡើងដោយប្រើរ៉េស៊ីស្តង់មួយប្រភេទដែលមានទំហំជាមធ្យមស្មើ 400 អ៊ូម ដើម្បីផ្ទៀងផ្ទាត់ទៅលើផលិតផលអេឡិចត្រូនិចទាំងនេះគេជ្រើសរើសដោយចៃដន្យនូវឧបករណ៍ ចំនួន 16 គ្រឿងដើម្បីត្រួតពិនិត្យលើទំហំរ៉េស៊ីស្តង់ដែលប្រើក្នុងឧបករណ៍នេះគេទទួលបានលទ្ធផលដូចខាងក្រោម៖
392 396 386 309 388 384 403 397 401 391 400 402 394 394 406 406 400

តើគេអាចវិនិច្ឆ័យយ៉ាងណាចំពោះឧបករណ៍អេឡិចត្រូនិចទាំងអស់ដែលផលិតដោយក្រុមហ៊ុននេះ ដោយមានរ៉េស៊ីស្តង់ទំហំជាមធ្យមធំជាង 400 អូម ឬទេ? ដោយយកកម្រិតលម្អៀងស្មើ 5%។
៧. យោងទៅលើឯកសារស្ដិតិពីរឆ្នាំមុនបានអោយដឹងថា 40% នៃពលរដ្ឋដែលរស់នៅក្នុងតំបន់នេះប្រើប្រាស់
សាប៊ូម៉ាក Care នៅក្នុងឆ្នាំនេះក្រុមហ៊ុនទើបបញ្ចប់កម្មវិធីផ្សាយពាណិជ្ជកម្មតាមរយៈនៃការបង្កើតកម្មវិធីធំ មួយ ក្រុមហ៊ុនចង់ដឹងពីប្រសិទ្ធិភាពនៃការផ្សាយពាណិជ្ជកម្មរបស់ខ្លួន ដោយជ្រើសរើសដោយចៃដន្យនូវ ពលរដ្ឋចំនួន 500 នាក់នៅក្នុងតំបន់នេះដើម្បីធ្វើការស្ដង់មតិ ក្នុងនោះមានពលរដ្ឋចំនួន 235 នាក់ប្រើប្រាស់ សាប៊ូនេះ។ តើគេអាចសន្និដ្ឋានថា វិធីសាស្ត្រក្នុងការផ្សាយពាណិជ្ជកម្មរបស់ក្រុមហ៊ុនមានប្រសិទ្ធិភាព ឬទេ? ដោយយកកម្រិតលម្អៀងស្មើ 5%។
៨.គេធ្វើការស្ទង់មតិឲ្យបេក្ខជននៅក្នុងការបោះឆ្នោតមួយដោយជ្រើសរើសយកអ្នកបោះឆ្នោតចំនួន 900នាក់ ដោយចៃដន្យ ក្នុងនោះមានអ្នកគាំទ្រចំនួន 243 នាក់។ បេក្ខជនអាចជាប់ឆ្នោតកាលណាទទួលបានការគាំទ្រ ពី 30% ឡើងទៅ។ តើគេអាចសន្និដ្ឋានយ៉ាងណាចំពោះបេក្ខជននេះ? ដោយយកកម្រិតលម្អៀងស្មើ 5%។
៩.នៅក្នុងឆមាសទី២ គេប្រើវិធីសាស្ត្របង្រៀនថ្មីដោយចង់ប្រៀបធៀបវិធីសាស្ត្រទាំងពីរ ដោយជ្រើសរើសពិន្ទុ
និស្សិតចំនួន 4 នាក់ដោយចៃដន្យ។ គេទទួលបានលទ្ធផលដូចខាងក្រោម៖
ឆមាសទី១ គឺ  64 66 89 77
ឆមាសទី២ គឺ 62 68 85 82
តើគេវិនិច្ឆ័យយ៉ាងណាចំពោះវិធីសាស្ត្រទាំងពីរ? ដោយយកកម្រិតលម្អៀងស្មើ 5%។
១០.និស្សិតចំនួន 10 នាក់ត្រូវបានជ្រើសរើសពិន្ទុមុខវិជ្ជាស្ថិតិក្នុងការប្រឡងទាំងពីរឆមាសដោយចៃដន្យ។ គេ
ទទួលបានលទ្ធផលដូចខាងក្រោម៖
ឆមាសទី១ គឺ 68 65 66 66 67 66 66 64 69 63
ឆមាសទី២ គឺ 65 62 64 65 65 64 59 63 65 58
តើពិន្ទុមុខវិជ្ជាស្ថិតិនៃការប្រឡងទាំងពីរឆមាសដូចគ្នា ឬខុសគ្នា? ដោយយកកម្រិតលម្អៀងស្មើ 5%។

