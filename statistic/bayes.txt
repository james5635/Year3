
ទ្រឹស្តីបទបាយស
១.រោងចក្រមូយប្រើម៉ាស៊ីនបីតាងដោយ A, B, C ដើម្បីផលិតផលិតផលមួយប្រភេទដូចគ្នា។ ក្នុងផលិតផល ទាំងអស់ ដែលបានផលិតផលក្នុងនោះ
ម៉ាស៊ីន A ផលិតបាន 40% ដែលក្នុងនោះផលិតផលខូចមាន 2% ម៉ាស៊ីន B ផលិតបាន 30% ដែលក្នុងនោះផលិតផលខូចមាន 4% ម៉ាស៊ីន C ផលិតបាន 30% ដែលក្នុងនោះផលិតផលខូចមាន 5% ក-គណនាភាគរយផលិតផលខូចទាំងអស់។
ខ-គណនាភាគរយផលិតផលខូចនៃម៉ាស៊ីននិមួយៗធៀប និងផលិតផលខូចទាំងអស់។ 
២.អ្នកបើកបរមិនស្រវឹងមានឱកាសទទួលគ្រោះថ្នាក់ចរាចរមួយលើ 1000 ក្នុងរយៈពេលមួយ។ អ្នកបើកបរ ស្រវឹងមានឱកាសទទួលគ្រោះថ្នាក់ចរាចរមួយលើ 50 ក្នុងរយៈពេលដដែលនោះ។ គេសន្មតថាអ្នកបើកម្នាក់ លើ 100 បើកបរក្នុងស្ថានភាពស្រវឹង។
ក.គណនាប្រូបាប៊ីលីតេដែលនាំឲ្យមានគ្រោះថ្នាក់និងអ្នកបើកបរស្រវឹង។ ខ.គណនាប្រូបាប៊ីលីតេដែលនាំឲ្យមានគ្រោះថ្នាក់និងអ្នកបើកបរមិនស្រវឹង។ គ.គណនាប្រូបាប៊ីលីតេអ្នកបើកបរស្រវឹងដោយដឹងថាមានគ្រោះថ្នាក់ទៅហើយ។
៣.ក្នុងមណ្ឌលបោះឆ្នោតមួយមានអ្នកបោះឆ្នោតភេទស្រី 60%។ លោកសុខជាបេក្ខជនម្នាក់នៃមណ្ឌលនោះ។ 40% នៃអ្នកបោះឆ្នោតភេទប្រុសនិង 30% នៃអ្នកបោះឆ្នោតភេទស្រីបោះឆ្នោតអោយលោកសុខ។បើគេជ្រើស រើសអ្នកបោះឆ្នោតម្នាក់ពីក្នុងចំណោមអ្នកបោះឆ្នោតអោយលោកសុខ។ ចូរគណនាប្រូបាប៊ីលីតេដែលនាំឲ្យអ្នកបោះឆ្នោតនោះភេទប្រុស។ 
៤.ហាងលក់ទំនិញធំមួយបានតំឡើងប្រពន្ធ័ប្រកាសភាពអាសន្នស្វ័យប្រវត្តិប្រឆាំងនិងអគ្គីភ័យ។ ប្រពន្ធ័អាច ប្រកាសភាពអាសន្នក្នុងប្រូបាប៊ីលីតេ 99%។ គេសំគាល់ថាប្រព័ន្ធប្រកាសភាពអាសន្នមិនត្រឹមត្រូវមានន័យថា ឲ្យសញ្ញាថាមានអគ្គីភ័យប៉ុន្តែពុំមានអគ្គីភយ័ឡើយក្នុងប្រូបាប៊ីលីតេ 0,7%។ ក្រុហ៊ុធានារ៉ាប់រងសង្ឈឹមថាមាន កើតអគ្គីភ័យលើអាគារនេះក្នុងប្រូបាប៊ីលីតេ 0,1% ប៉ុណ្ណោះ។ គណនាប្រូបាប៊ីលីតេដែលនាំឲ្យប្រព័ន្ធប្រកាស ភាពអាសន្នខុសបើសញ្ញាអាសន្នបានលាន់ឮទៅហើយ។
(EA)